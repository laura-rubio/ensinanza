---
title: Hiperonimia
id: hiperonimia
tags:
  - semantica
---
Un hiperónimo é unha palabra cuxo significado, por ser máis xeral, inclúe o doutras palabras.

Cada unha desas palabras con significado máis específico é un hipónimo.

Entre o hiperónimo e o hipónimo estabelécese unha relación de xerarquía.

## Exemplos

Hiperónimo: dedo

Hipónimos: polgar, índice, maior, anular, maimiño

*Polgar* e *índice* son cohipónimos

\---

Hiperónimo: lácteo

Hipónimos: iogur, leite, queixo, manteiga, callada, requeixo, quefir

*Iogur* e *manteiga* son cohipónimos.

## Exercicio 1

Escribe os hipónimos dos seguintes hiperónimos: 

Cereal:

Leguminosa:

Insecto:

Peixe:

<details> <summary>Verifica as respostas</summary>

Hiperónimo: cereal

Hipónimos:  trigo, centeo, cebada ou orxo, avea, millo, espelta, arroz

\---

Hiperónimo: leguminosa

Hipónimos: lentella, garavanzo, chícharo, feixón verde, faba, tirabeque

\---

Hiperónimo: insecto

Hipónimos: mosca, mosquito, avespa, abella, tabán, xoaniña, avespa asiática

\---

Hiperónimos: peixe

Hipónimos: xarda, pescada, peixe sapo, sardiña, xurelo, robaliza, dourada, salmón, ollomol, rapante ou meiga

</details>

## Exercicio 2

Escribe o hiperónimo das seguintes series de hipónimos:

Hipónimos: mexillón, berberecho, ameixa, vieira, ostra, zamburiña, voandeira

Hipónimos: abelá, améndoa, noz, semente de xirasol, semente de cabaza, pistacho, anacardio

<details> <summary>Verifica as respostas</summary>

Hiperónimo: molusco

Hipónimos: mexillón, berberecho, ameixa, vieira, ostra, zamburiña, voandeira

\---

Hiperónimo: froito seco

Hipónimos: abelá, améndoa, noz, semente de xirasol, semente de cabaza, pistacho, anacardio