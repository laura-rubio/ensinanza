---
title: Hiperonimia
id: hiperonimia
tags:
  - semantica
---
Un hiperónimo é unha palabra cuxo significado, por ser máis xeral, inclúe o doutras palabras.

Cada unha desas palabras con significado máis específico é un hipónimo.

Entre o hiperónimo e o hipónimo estabelécese unha relación de xerarquía.

## Exemplos

Hiperónimo: dedo

Hipónimos: polgar, índice, maior, anular, maimiño

Polgar e índice son cohipónimos

---

Hiperónimo: lácteos

Hipónimos: iogur, leite, queixo, manteiga, callada, requeixo, quefir

Iogur e manteiga son cohipónimos.

## Exercicio

Escribe os hipónimos dos seguintes hiperónimos:

Hiperónimos: cereais, leguminosa, insecto, peixe


<details> <summary>Ver as solucións</summary>

Hiperónimo: cereais


Hipónimos:  trigo, centeo, cebada ou orxo, avea, millo, espelta


Hiperónimo: leguminosas


Hipónimos: lentella, garavanzo, chícharo, feixón verde, faba, tirabeque


Hiperónimo: insectos


Hipónimos: mosca, mosquito, avespa, abella, tabán, xoaniña, avespa asiática...


Hiperónimos: peixes


Hipónimos: xarda, pescada, peixe sapo, sardiña, xurelo, robaliza, dourada, salmón, ollomol, rapante ou meiga...

</details>