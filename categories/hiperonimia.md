---
title: Hiperonimia
id: hiperonimia
tags:
  - semantica
---
Un hiperónimo é unha palabra cuxo significado, por ser máis xeral, inclúe o doutras palabras.

Cada unha desas palabras con significado máis específico é un hipónimo.

Entre o hiperónimo e o hipónimo estabelécese unha relación de xerarquía.

## Exemplo 1

Hiperónimo: dedo

Hipónimos: polgar, índice, maior, anular, maimiño

Polgar e índice son cohipónimos

## Exemplo 2

Hiperónimo: lácteos

Hipónimos: iogur, leite, queixo, manteiga, callada, requeixo, quefir

Iogur e manteiga son cohipónimos.

## Exercicio

Escribe os hipónimos dos seguintes hiperónimos:

Hiperónimo: cereais
Hipónimos: 

Hiperónimo: leguminosa
Hipónimos: 

Hiperónimo: insecto
Hipónimos: 

Hiperónimo: peixe
Hipónimos: 

<details> <summary>Ver as solucións</summary>

Hiperónimo: cereais
Hipónimo:  trigo, centeo, cebada ou orxo, avea, millo, espelta


Hiperónimo: leguminosas
Hipónimo: lentella, garavanzo, chícharo, feixón verde, faba, tirabeque


Hiperónimo: insectos
Hipónimos: mosca, mosquito, avespa, abella, tabán, xoaniña, avespa asiática...


Hiperónimo: peixes
Hipónimo: xarda, pescada, peixe sapo, sardiña, xurelo, robaliza, dourada, salmón, ollomol, rapante ou meiga...

</details>