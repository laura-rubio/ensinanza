---
title: Aprende a pronunciar con xeito o x nestas 9 palabras
summary: Lista de palabras en que a pronuncia do x é  [ks]
tags:
  - foneticagalega
draft: true
---
Hoxe imos debruzarnos sobre 9 palabras que é moi habitual ouvirmos cunha pronuncia errada. A incorrección consiste en pronunciarmos o *x* como en *queixa* ou en *lixo*, cando o son que deberiamos producir é o mesmo que en *taxi ou* en *nexo.*

## Lémbrate!

A pronuncia do *x* mantense igual en todas as palabras derivadas.

<article>

1 **anexo**

Temos \[ks] en **anexo**, **anexar** e **anexión.**

</article>

2 **circunflexo**

O circunflexo é un tipo de acento (^). En portugués úsano para marcar as vogais fechadas. Ex.: *pôr.* 

A pronuncia do *x* é como a de *nexo.* 

</article>

<article>

2 **crucifixo**

O xe de **crucifixo** e de **crucifixión** pronúnciase como o de *flexión.*

</article>

<article>

<article>

4 **complexo**

O son \[ks] está presente en **complexo**, **complexión** e  **complexidade**.

</article>

<article>

5 **prefixo**

Pronúnciase con \[ks] **prefixo** e toda a familia: **prefixación**, **prefixar**, **sufixo**, **sufixar**, **sufixal**, **sufixación**, **infixo**, **interfixo**

</article>

<article>

6 **reflexo** 

**reflexo** ten \[ks] logo **retroflexo**, **reflexivo**, **reflexión**, tamén.

</article>

<article>

7 **paradoxo**

Un paradoxo é unha contradición aparente. 

Tanto a pronuncia de **paradoxo** como a das palabras derivadas **paradoxal** e **paradoxalmente** é semellante á de *heterodoxo*.

</article>

<article>

8 **perplexo**

Todos fican **perplexos** ao saberen que a pronuncia do *x* é \[ks]. Pois é, e a mesma cousa se aplica a **perplexidade.**

</article>

<article>

9 **saxón**

O nome deste pobo xermánico ten \[ks], por tanto, tamén o teñen **saxoa**, **anglosaxón** e **anglosaxoa*.***

</article>

</article>