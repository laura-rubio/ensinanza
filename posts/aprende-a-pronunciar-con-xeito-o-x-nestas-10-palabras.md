---
title: Aprende a pronunciar con xeito o x
summary: Lista de palabras en que a pronuncia do x é  [ks]
tags:
  - foneticagalega
draft: false
---
Hoxe imos debruzarnos sobre 9 palabras que é moi habitual ouvirmos cunha pronuncia errada. A incorrección consiste en pronunciarmos o *x* como en *queixa* ou en *lixo*, cando o son que deberiamos producir é o mesmo que en *taxi ou* en *experto.*

## Lémbrate!

A pronuncia do *x* de todas estas palabras mantense igual en todas as súas derivadas.

<article>

1. **anexo**

Temos \[ks] en **anexo**, **anexar** e **anexión.**

</article>

<article>

2. **circunflexo**

O circunflexo é un tipo de acento (^). En portugués úsase para marcar as vogais fechadas. Ex.: *pôr.* 

A pronuncia do *x* desta palabra é como a de *nexo.* 

</article>

<article>

3. **complexo**

**Complexo** ten \[ks], logo **complexión** e **complexidade**, tamén.

</article>

<article>

4. **crucifixo**

O xe de **crucifixo** e de **crucifixión** pronúnciase como o de *flexión.*

</article>

<article>

5. **paradoxo**

Un paradoxo é unha contradición aparente. 

Tanto a pronuncia de **paradoxo** como a das palabras derivadas **paradoxal** e **paradoxalmente** é semellante á de *heterodoxo*.

</article>

<article>

6. **perplexo**

Todos fican **perplexos** ao saberen que a pronuncia deste *x* é \[ks]. Pois é, e a mesma cousa se aplica a **perplexidade**.

</article>

<article>

7. **prefixo**

Pronúnciase con \[ks] **prefixo** e toda a familia: **prefixación**, **prefixar**, **sufixo**, **sufixar**, **sufixal**, **sufixación**, **infixo**, **interfixo**...

</article>

<article>

8. **reflexo** 

O son \[ks] está presente en **reflexo**, **retroflexo**, **reflexivo** e **reflexión**.

</article>

<article>

9. **saxón**

O nome deste pobo xermánico ten \[ks], por tanto, tamén o teñen **saxoa**, **anglosaxón** e **anglosaxoa**.

</article>

</article>