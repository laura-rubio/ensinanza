---
title: Novos emojis
summary: Como lles chamamos?
tags:
  - lexico
---

Hai uns días soubemos que o Consorcio Unicode decidiu aumentar a familia de
emojis con 157 novos emojis. Unicode é o organismo que está ao cargo de
estandarizar todos os caracteres dispoñíbeis nos nosos teclados, entre eles os
emojis. Segundo a [Emojipedia](https://emojipedia.org/), con esta actualización
imos ter ao noso dispor 2.823 😮

Olla o vídeo para coñeceres os novos:
<iframe width="560" height="315" src="https://www.youtube.com/embed/5qLDBQ583Y8?si=gRbKP3BobsVcBB17" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

## Emoticonas e emojis son a mesma cousa?

Aínda que moitas veces se usa emoticona como sinónimo de emoji, o certo é que
se trata de cousas diferentes.

### O que é unha emoticona?

As emoticonas son as cariñas ou símbolos feitos cos caracteres do teclado tipo:
;-), :-( , ^-^ que se comezaron a usar a principios dos oitenta para expresaren
emocións. Hai quen os chame tamén _smiley_ porque esta :-) foi a primeira de
todas. Co tempo fixéronse cada vez máis populares e, coa chegada dos foros, os
procesadores de texto conseguiron recoñecelas e substituílas por imaxes. O termo
emoticona é unha adaptación ao galego do inglés _emoticon,_ resultante de unir
_emotion_ “emoción” + _icon_ “icona”.

### O que é un emoji?

A palabra emoji vén da unión de “e”, que significa imaxe en xaponés, e “moji”
que significa letra. Os emojis sempre tiveron forma de imaxe e, alén de
emocións, poden representar calquera cousa. A súa orixe está no Xapón e o seu
inventor foi o enxeñeiro Shigetaka Kurita. Na actualidade, o encargado de
estabelecer as imaxes é Unicode, un estándar de representación de texto en
computador. Este estándar dálle un código a cada emoji. Cando prememos sobre el
no teclado, o que estamos a facer é enviar ese código que lle foi atribuído.

<iframe width="560" height="315" src="https://www.youtube.com/embed/lhbslkj-Jv4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

---

## Actividade

Agora que xa sabes que cada certo tempo se producen novas incorporacións e
actualizacións dos emojis que usamos, propóñoche un exercicio para te familiarizares
cos que se acaban de incorporar en febreiro de 2020. De entre os 157 seleccionei
estes 20 que figuran a continuación. Aparece o emoji e, ao pé, o nome que ten en
inglés. O que tes que facer ti? Simple, darlle un nome en galego. Sé creativo!

<ol>
<li><span style="font-size:50px">🦞</span> Lobster: </li>
<li><span style="font-size:50px">🦜</span> Parrot: </li>
<li><span style="font-size:50px">🥳</span> Partying face: </li>
<li><span style="font-size:50px">🥶</span> Cold face: </li>
<li><span style="font-size:50px">👩‍🦰</span> Woman, red hair: </li>
<li><span style="font-size:50px">🦸‍♀️</span> Woman, superhero: </li>
<li><span style="font-size:50px">🦹‍♂️</span> Man supervillain: </li>
<li><span style="font-size:50px">🦹‍♀️</span> Woman supervillain:</li>
<li><span style="font-size:50px">🧬</span> DNA:  </li>
<li><span style="font-size:50px">🦴</span> Bone:  </li>
<li><span style="font-size:50px">🦡</span> Badger:</li>
<li><span style="font-size:50px">🦚</span> Peacock:</li>
<li><span style="font-size:50px">🧭</span> Compass:</li>
<li><span style="font-size:50px">🧶</span> Yarn:</li>
<li><span style="font-size:50px">🧺</span> Basket:</li>
<li><span style="font-size:50px">🧷</span> Safety pin: </li>
<li><span style="font-size:50px">🧹</span> Broom: </li>
<li><span style="font-size:50px">🧫</span> Petri dish:</li>
<li><span style="font-size:50px">🧩</span> Jigsaw:</li>
<li><span style="font-size:50px">🧸</span> Teddy bear:</li>
</ol>

<details> <summary>Ver as respostas</summary>
<ol>
<li><span style="font-size:50px">🦞</span> Lobster: lagosta </li>
<li><span style="font-size:50px">🦜</span> Parrot: papagaio </li>
<li><span style="font-size:50px">🥳</span> Partying face: cariña de festa ou cariña festeira </li>
<li><span style="font-size:50px">🥶</span> Cold face: cariña de frío ou cariña friorenta </li>
<li><span style="font-size:50px">👩‍🦰</span> Woman, red hair: roiba ou rubia </li>
<li><span style="font-size:50px">🦸‍♀️</span> Woman, superhero: superheroína </li>
<li><span style="font-size:50px">🦹‍♂️</span> Man supervillain: supervilán </li>
<li><span style="font-size:50px">🦹‍♀️</span> Woman supervillain: supervilá </li>
<li><span style="font-size:50px">🧬</span> DNA: ADN </li>
<li><span style="font-size:50px">🦴</span> Bone: óso </li>
<li><span style="font-size:50px">🦡</span> Badger: teixugo </li>
<li><span style="font-size:50px">🦚</span> Peacock: pavón </li>
<li><span style="font-size:50px">🧭</span> Compass: compás </li>
<li><span style="font-size:50px">🧶</span> Yarn: nobelo </li>
<li><span style="font-size:50px">🧺</span> Basket: cesta </li>
<li><span style="font-size:50px">🧷</span> Safety pin: prendedor </li>
<li><span style="font-size:50px">🧹</span> Broom: vasoira </li>
<li><span style="font-size:50px">🧫</span> Petri dish: placa de Petri </li>
<li><span style="font-size:50px">🧩</span> Jigsaw: quebracabezas </li>
<li><span style="font-size:50px">🧸</span> Teddy bear: osiño de peluche </li>
</ol>

</details>

---

## Sabías que...

A cantora norteamericana Katy Perry fixo un vídeo coa letra dunha das súas
cancións en que mestura texto e emojis. O título da música é "Roar" (Ruxir):

<iframe width="560" height="315" src="https://www.youtube.com/embed/e9SeJIgWRPk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
