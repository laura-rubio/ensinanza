---
title: Plurilingüismo
tags:
  - sociolinguistica
draft: false
---
<iframe width="560" height="315" src="https://www.youtube.com/embed/Gd9wSXraYaM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Son moi poucos os países monolingües, en Europa temos o caso de Islandia, mais o habitual na maioría dos lugares é que coexistan varias linguas:

España é un país plurilingüe en que conviven 7 linguas: castelán, galego, asturleonés, éuscaro, aragonés, catalán e aranés.

Canda o castelán, que é a lingua oficial en todo o estado, teñen o estatuto de cooficiais nos seus respectivos territorios o galego, o éuscaro, o catalán, o aranés.

En Suíza fálanse catro linguas: o francés, o alemán, o italiano e o romanche.

En Bélxica teñen tres linguas: o neerlandés, o francés e o alemán.

En Portugal hai 2 linguas oficiais: o portugués e o mirandés, que é unha variedade do asturleonés.

En Finlandia son 2 as linguas oficiais: o finés e o sueco.

Na Guinea Ecuatorial teñen tres linguas oficiais: español, francés e portugués.

Para a comunicación non hai linguas mellores do que outras, que unha lingua sexa oficial é simplemente unha decisión política. Sabiades que desde hai tempo existe un movemento que reinvindica a oficialidade da lingua asturiana. O que opinades dos motivos que dá o músico Rodrigo Cuevas para defender [Yá yá yá! Oficilidá!](https://twitter.com/rodrigocuevasg/status/1448984608939335680)?

Este artista viviu varios anos na Galiza e ten colaborado con músicos galegos como Baiuca, co que gravou Veleno:

<iframe width="560" height="315" src="https://www.youtube.com/embed/I97z1hNnwMw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

# Lingua minoritaria e lingua maioritaria

Cando nun territorio conviven varias linguas, chamamos linguas minoritaria á que ten un menor número de falantes e lingua maioritaria á que ten o maior número de falantes.

Unha lingua pode ser minoritaria nun territorio e maioritaria noutro.

# Lingua hexemónica ou dominante e lingua minorizada

Lingua hexemónica ou dominante é a lingua que se encontra nunha posición de vantaxe con respecto á outra coa que convive nun territorio. Esta outra lingua que se encontra en desvantaxe recibe o  nome de minorizada.

En que situación se encontra o galego?

"Na actualidade usa o galego sempre ou máis galego que castelán o 52,3% da poboación..." dato
extraído do artigo de Miguel Prado para Praza: [O galego resiste como lingua maioritaria da metade
da poboación](https://praza.gal/acontece/o-galego-resiste-como-lingua-maioritaria-da-metade-da-poboacion)

Hai xa algún tempo, encontrei en Tiktok este vídeo que unha moza valenciana fixera para responder esta pregunta:
[Fóra de Valencia onde che serve a túa lingua?](https://www.tiktok.com/@redeula_/video/6899137134800784642?lang=en)

É unha pregunta que nos fan con bastante frecuencia aos que falamos unha lingua supostamente minoritaria. O caso é que ela creou unha coreografía para explicar todos os lugares onde lle resulta útil a súa lingua. Son estes:

* País valenciano
* Cataluña norte (sur de Francia)
* Andorra
* Illas Baleares
* Faixa de Aragón
* Alguer (Sardeña)

Despois de ver o vídeo fun consultar na Galipedia información sobre o catalán e aí depareime con esta afirmación:

"O **catalán** é a lingua habitual duns 4,4 millóns de persoas; ademais, son capaces de falalo uns 7,7 millóns e é comprendido por preto de **10,5 millóns de persoas**"

Con estes datos na man xa non parece unha lingua minoritaria, sobre todo se os comparamos con
outras linguas menos cuestionadas:

O **dinamarqués**, a lingua oficial de Dinamarca, é falado por **5,5 millóns de persoas**

O **islandés**, a lingua oficial de Islandia, é falado só por **300.000 persoas**.

Ao fío deste tema, aproveito para traer aquí o single en catalán de Rosalía:

<iframe width="560" height="315" src="https://www.youtube.com/embed/eQCpjOBJ5UQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Xa o coñeciades?

Volvendo a Galiza, a artista [Guadi Galego](https://gl.wikipedia.org/wiki/Guadi_Galego) publicou en 2019 o seu disco Immersion en castelán, galego, asturiano (variedade falada en Asturias do asturleonés), éuscaro, catalán, portugués e occitano-aranés, sete das nove linguas peninsulares. Por este traballo recibiu o Premio á [Promoción da Realidade Plurilingüe do Estado Español](https://www.nosdiario.gal/articulo/cultura/guadi-galego-premio-promocion-da-realidade-plurilingue-estado-espanol/20191121112437087186.html)

O disco pódese escoitar clicando aquí: [Immersion](https://open.spotify.com/album/22govFGOMzXM7YcMu2ApBK?autoplay=true&v=L). No caso de que non poidades escoitalo porque non tedes conta nesta plataforma, deixo a seguir unha outra alternativa: o vídeo de Cedeira, o primeiro tema do seu álbum *O mundo está parado,* que está dispoñíbel en Youtube. Trátase dunha canción en que lle rende homenaxe á súa vila. Ela é de Cedeira e canta con Iván Ferreiro.

<iframe width="560" height="315" src="https://www.youtube.com/embed/XgTpsuk8zYo" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Para os que non coñecedes a Guadi, déixovos aínda unha música máis dela: Chea de vida

<iframe width="560" height="315" src="https://www.youtube.com/embed/6K8imYXul4c" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

O vídeo corresponde a unha iniciativa que tivo lugar en Ferrol e que consistiu en reunir a mil nenos para interpretaren a canción canda ela. É unha canción moi positiva e optimista, dúas cousas que fan boa falta nestes tempos.