---
title: Homógrafas
summary: Tipo 2 de homonimia
tags:
  - homonimia
draft: false
show_toc: false
---
As palabras homógrafas escríbense igual, mais non se pronuncian igual

## Exemplos

- - -

* **sede** > Vontade de beber. 

  <mark>O *e* tónico é fechado</mark>
* **sede** > Lugar onde se realiza un acontecemento.

  <mark>O *e* tónico é aberto</mark>

- - -

* **ola** > Saúdo. 

  <mark>O *o* tónico é aberto</mark>
* **ola** > 1. Recipiente, xeralmente de barro 2. Medida para líquidos (16 litros).

  <mark>Nos dous casos, *o* tónico é fechado</mark>

- - -

* **elixir** > Escoller ou nomear.  

  <mark>A pronuncia do *x* é como en *lixo*</mark>
* **elixir** > Xarope medicinal, remedio marabilloso.

  <mark>A pronuncia do *x* é como en ta*x*i</mark>

- - -

* **testo** > 1. Tampa dun recipiente, xeralmente de potas, tarteiras etc. 2. Recipiente de barro, plástico etc. utilizado para cultivar plantas.  

  <mark>Nos dous casos, o *e* é fechado</mark>
* **testo** > 1. 1ª persoa do singular do presente do indicativo do verbo testar (facer testamento). 2. 1ª persoa do singular do presente do indicativo do verbo testar (someter a test,  avaliar). 

  <mark>Nos dous casos, o *e* é aberto</mark>