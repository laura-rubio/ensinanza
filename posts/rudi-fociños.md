---
title: Rudi Fociños
summary: ""
tags:
  - actividades_para_a_secundaria
---

<article>

Temos un cocho na casa. Non me refiro con isto á miña irmá pequena, senón a un
verdadeiro cocho que responde polo nome de Rudi Fociños. Que como conseguimos o
porco? Esa é unha longa historia.

Un domingo, hai dous anos, saímos todos nós da cidade. Todos nós quere dicir a
miña nai, o meu pai, a miña irmá Betti, que é só un ano máis nova ca min, e
Zuppi, a miña irmá pequena. Viaxamos no coche polas pradeiras de Lüneburguer e
despois tivemos que facer iso que aos nenos non nos fai ningunha graza, camiñar.

Foi horrible. Arrastrabamos os pés durante todo o camiño, e pai e nai dicían de
tempo en tempo: «Mirade iso, que fermoso!» E cada vez que dicían iso paraban e
sinalaban algún outeiro ou algunha árbore. Agardaban que quedaramos pasmados.
Pero, que se pode dicir dun outeiro? E como cando sucedía iso nós diciamos que
queriamos unha limonada, pouco a pouco mamá foise enfadando e dixo que primeiro
tiñamos que camiñar. Doíannos as pernas e Zuppi choromicaba dicindo que xa non
podía dar un paso máis. Entón, papá subiuna sobre dos seus ombros e camiñou con
dificultade polos poirentos camiños. Suaba e xa non falaba da beleza da paisaxe.

Finalmente chegamos a Hörpel, que era unha pequena aldea. Na pousada estaban
facendo unha festa. O corpo de bombeiros da aldea celebraba o seu patrón. Baixo
os castiñeiros sentaba a xente. Ante longas mesas de madeira, bebían cervexa e
comían salchichas asadas. Nunha tarima tocaba unha banda de música. Por fin,
conseguimos sentarnos e recibimos a nosa limonada.

Nun determinado momento a banda deixou de tocar e un home con uniforme de
bombeiro dirixiuse ao micrófono e dixo:

—Agora comeza a nosa tómbola. Con cada rifa que merquen axudan a que poidamos
adquirir unha nova mangueira de gran presión. Hai moitos premios pequenos e un
primeiro premio abraiante.

Entón achegouse á nosa mesa un home cun pequeno balde na man. Dentro del estaban
as rifas. Cada un de nós tiña permiso para mercar unha. A miña non tiña premio.
Betti recibiu un de consolación, unha bandeirola para a bicicleta coa inscrición
Corpo de Bombeiros Voluntarios de Hörpel. Zuppi tiña un número vermello.

Cando todos os números estiveron vendidos, dirixiuse co seu á tarima. O bombeiro
ollou para o papel e dixo:

—O número 33! Aquí está a gañadora do primeiro premio. Cantos anos tes?

—Seis.

—Xa vas á escola?

—Non. Hai só dúas semanas que fixen os seis.

—Sabes o que gañaches?

—Non.

—Un cocho. Acabas de gañar un cocho pequeniño.

Entón, o home sacou un bacoriño dunha caixa e púxollo a Zuppi nos brazos. A
xente murmuraba e ría. Zuppi, entre as gargalladas do público, arrastrou o
leitón á nosa mesa e sentoullo á mamá no colo. Era un animal san e rosado, cun
gran fociño, ollos pequenos e intelixentes, e grandes e flexibles orellas.

Era realmente adorable e, así e todo, papá puxo mala cara. Cando un campesiño
que estaba sentado na nosa mesa nos felicitou por gañarmos o primeiro premio,
papá riu amargamente. Teño que dicir que a papá non lle gustan os animais
domésticos. Sempre di que non deben estar nas casas. E agora mamá tiña o leitón
no colo e acariciáballe unha das orellas.

—Que bonitiño, verdade? —dixo Zuppi moi contenta—, ollade o seu pequeno rabo
enrolado.

Papá quitou a cachimba da boca.

—Adorable —dixo— mais cando nos vaiamos, devolverás o animal.

—Non —berrou Zuppi—, gañeino. É meu.

—Non podemos levar o animal.

Entón Zuppi comezou a chorar e, cando quere facelo, chora os sete chorares. Os
das outras mesas mirábannos. Por que choraba a pequena, agora que gañara un
cocho da sorte?

Papá, que xa alongara a man para deixar o leitón no chan, retirouna de novo. A
xente mirábao desde as outras mesas como se tivese tentado maltratar o bacoriño.

—Ben, ben —dixo papá—, queda co bicho de momento.

<footer>

Texto adaptado da obra _O cocho de carreiras Rudi Fuciños_ do escritor alemán
Uwe Timm.

</footer>

</article>

## Test de comprensión lectora

Selecciona a resposta correcta para cada unha das preguntas:

<form name="rudi-focinhos" method="POST" netlify>
  <label for="name"><strong>Quen es?</strong></label>
  <input type="text" name="nome" placeholder="Escribe aquí o teu nome e os teus apelidos" required>

---

#### 1. Cantos membros forman parte da familia desta historia?

<label><input type="radio" name="1" value="a"> 5 </label>\
<label><input type="radio" name="1" value="b"> 4 </label>\
<label><input type="radio" name="1" value="c"> 6 </label>\
<label><input type="radio" name="1" value="d"> 3 </label>

#### 2. Quen nos conta a historia?

<label><input type="radio" name="2" value="a"> Betti </label>\
<label><input type="radio" name="2" value="b"> Unha das persoas que estaba na
festa do patrón </label>\
<label><input type="radio" name="2" value="c"> O irmán máis vello de todos
</label>\
<label><input type="radio" name="2" value="d"> A nai </label>

#### 3. Como foi a excursión familiar polas pradeiras de Lüneburguer antes de chegar a Hörpel?

<label><input type="radio" name="3" value="a"> Non foi moi ben, porque aos nenos
non lles gustaba camiñar e menos para ver un montículo ou unha árbore </label>\
<label><input type="radio" name="3" value="b"> Todos o pasaron moi ben porque a
paisaxe era abraiante </label>\
<label><input type="radio" name="3" value="c"> Os nenos divertíronse durante o
paseo, mais o pai acabou cansado de levar a Zuppi ao lombo </label>\
<label><input type="radio" name="3" value="d"> Os rapaces acabaron aborrecidos,
só se divertiron os pais </label>

#### 4. Por que organizaba o Corpo de Bombeiros unha tómbola?

<label><input type="radio" name="4" value="a"> Porque era o seu patrón </label>\
<label><input type="radio" name="4" value="b"> Para xuntar diñeiro para comprar
unha mangueira máis potente </label>\
<label><input type="radio" name="4" value="c"> Porque querían encontrar unha
familia adoptiva para o cocho </label>\
<label><input type="radio" name="4" value="d"> Porque non podían criar un porco
no posto de bombeiros </label>

#### 5. Como era o porquiño que se sorteaba?

<label><input type="radio" name="5" value="a"> Era de cor rosa, tiña as orellas
pequenas e o rabo encaracolado </label>\
<label><input type="radio" name="5" value="b"> Era san, tiña orellas grandes e
estaba sen rabo </label>\
<label><input type="radio" name="5" value="c"> Era de cor rosa, tiña as orellas
tesas e un rabo que case non se vía </label>\
<label><input type="radio" name="5" value="d"> Era un porco saudable, as súas
orellas eran grandes e tiña o rabo encaracolado </label>

#### 6. O pai de Zuppi alegrouse cando lle tocou o porco á súa filla?

<label><input type="radio" name="6" value="a"> Non se alegrou porque cría que os
porcos eran moi sucios </label>\
<label><input type="radio" name="6" value="b"> Púxose moi contento porque era un
amante dos animais </label>\
<label><input type="radio" name="6" value="c"> Non se alegrou porque pensaba que
os animais non debían estar nas casas </label>\
<label><input type="radio" name="6" value="d"> Non se alegrou porque pensaba que
Zuppi non sería capaz de coidalo </label>

#### 7. Que significa a frase que aparece no texto «chorar os sete chorares»?

<label><input type="radio" name="7" value="a"> Chorar sen gana e debilmente
</label>\
<label><input type="radio" name="7" value="b"> Chorar de risa </label>\
<label><input type="radio" name="7" value="c"> Chorar moito </label>\
<label><input type="radio" name="7" value="d"> Finxir que se chora </label>

#### 8. O que é unha cachimba?

<label><input type="radio" name="8" value="a"> Un traste vello </label>\
<label><input type="radio" name="8" value="b"> Un instrumento que serve para
fumar </label>\
<label><input type="radio" name="8" value="c"> Un pau pequeno e moi fino que se
usa para limpar os dentes dos restos de comida </label>\
<label><input type="radio" name="8" value="d"> Un tipo de goma de mascar
</label>

#### 9. O pai acepta que Zuppi quede co cocho...

<label><input type="radio" name="9" value="a"> Acepta, si, porque Zuppi se pon a
chorar e ao pai dálle vergoña que todos ollen para eles </label>\
<label><input type="radio" name="9" value="b"> Non, non acepta que leve o cocho
para a casa </label>\
<label><input type="radio" name="9" value="c"> Si, acepta que quede co cocho
para sempre </label>\
<label><input type="radio" name="9" value="d"> Acepta porque lle dá pena que
Zuppi se poña chorar </label>

#### 10. Só unha das seguintes afirmacións é correcta. Indica cal:

<label><input type="radio" name="10" value="a"> Porco, cocho, leitón e bacoriño
significan exactamente o mesmo </label>\
<label><input type="radio" name="10" value="b"> Os porcos pequenos que aínda
maman chámanse leitóns ou bacoriños </label>\
<label><input type="radio" name="10" value="c"> Porco e cocho son palabras
sinónimas, mais leitón e bacoriño non teñen o mesmo significado </label>\
<label><input type="radio" name="10" value="d"> O leitón é a cría do porco e o
bacoriño é a cría do xabaril </label>

<button type="submit" name="submit">Envía as respostas</button>

</form>
