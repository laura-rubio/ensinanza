---
title: O infinitivo flexionado II
summary: "Contexto de uso: despois de oracións impersoais"
tags:
  - o_infinitivo_flexionado
draft: true
---
Se quixermos aumentar o uso do infinitivo persoal, este é un dos mellores contextos: despois de oracións impersonais do tipo: 

**É bo/óptimo...**

Ex.: É bo aprenderes cousas novas.

**É preciso/necesario...**

Ex.: É necesario mudares radicalmente os teus hábitos de vida.

**É importante/crucial/vital/esencial/fundamental...**

Ex.: É esencial estabelecermos un horario de estudo realista.

**É conveniente/recomendábel...**

Ex.: É recomendábel reducires o teu consumo de carne vermella.

**Convén/Cómpre (= É conveniente)...**

Ex.: Convén levarmos roupa abondo, imos estar fóra dúas semanas.

**É mellor/peor...**

Ex.: É mellor facermos da outra maneira.

**É horríbel...**

Ex.: É horríbel acabaren a súa relación así.

Evidentemente, as frases poden ser negativas.
Exemplo: 
Non é necesario traballardes tanto
Non é bo comerdes tantos alimentos doces.

Usar o infinitivo flexionado é moi fácil, mais cal é o motivo de non facermos? O motivo é que neste tipo de oracións impersoais podemos usar tamén o presente de indicativo: **É importante que + presente do subxuntivo**

Exemplo

É importante **que** **convivas** cos colegas

É importante **convivires** cos colegas