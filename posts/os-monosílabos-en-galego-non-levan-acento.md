---
title: Os monosílabos en galego non levan acento gráfico
summary: Ou si?
tags:
  - post
  - semana-6
eleventyExcludeFromCollections: false
---
Non levan, non. Segundo as [Normas ortográficas e morfolóxicas do idioma galego](https://gl.wikipedia.org/wiki/Normas_ortogr%C3%A1ficas_e_morfol%C3%B3xicas_do_idioma_galego) (NOMIG, 2003) as palabras monosílabas non se acentúan en galego.

Con todo, hai unha excepción. Algunhas palabras dunha única sílaba si levan acento gráfico para as diferenciarmos doutras que se escriben igual, mais teñen un significado diferente. 

Trátase dun acento especial, que non responde a ningunha regra. Usámolo simplemente para distinguir palabras. E como é un acento un tanto especial, tamén ten un nome especial: **acento diacrítico**. 

## Recursos

Na seguinte ligazón, podes repasar cales son as palabras que levan acento diacrítico na nosa lingua:

Vídeo do #DígochoEu: [Quítalle o acento ao cu!](http://www.crtvg.es/informativos/quitalle-o-acento-ao-cu)

- - -

## Exercicios

Os monosílabos das seguintes oracións levan acento, si ou non?

1. Marcou un gol no último minuto do partido.
2. Como o chan estaba húmido, escorregou e caeu de cu.
3. Uso o mel para adozar o iogur.
4. Nesta avaliación está a traballar moito mais, teño fe en que vai aprobar.
5. Está san coma un buxo.
6. A miña festa preferida e a de san Xoán.
7. Imos ao cinema? Imos, si, quero ver o último filme de Steven Spielberg.
8. Limpo o po unha vez por semana.
9. Limpa o po dos móbeis so despois de limpar o do chan.
10. ra
