---
title: Os monosílabos en galego non levan acento gráfico
summary: Ou si?
tags:
  - post
  - semana-6
  - acentuacion
---

Non levan, non. Segundo as
[Normas ortográficas e morfolóxicas do idioma
galego](https://gl.wikipedia.org/wiki/Normas_ortogr%C3%A1ficas_e_morfol%C3%B3xicas_do_idioma_galego)
(NOMIG, 2003) as palabras monosílabas non se acentúan en galego.

Con todo, hai unha excepción. Algunhas palabras dunha única sílaba si levan
acento gráfico para as diferenciarmos doutras que se escriben igual, mais teñen
un significado diferente.

Trátase dun acento especial, que non responde a ningunha regra. Usámolo
simplemente para distinguir palabras. E como é un acento un tanto especial,
tamén ten un nome especial: **acento diacrítico**.

## Recursos

Preme nesta ligazón para ver as palabras que si levan
[acento diacrítico](https://laurarubio.net/posts/o-acento-diacritico/)

E clica nas de abaixo para coñecer algúns monosílabos que nunca levan
acento:[](https://www.youtube.com/watch?v=VtBV9-5gkVM)

[Vídeo do #DígochoEu: Quítalle o acento ao
cu!](https://www.youtube.com/watch?v=VtBV9-5gkVM)

[Vídeo do #DígochoEu: Non digas que si a
todo](https://www.youtube.com/watch?v=UzkerarcTXU)

---

## Exercicios

Os monosílabos das seguintes oracións levan acento, si ou non?

1. Marcou un <e-answer options="gol,gól">gol</e-answer> no último minuto do
   partido.
2. Como o <e-answer options="chan,chán">chan</e-answer> estaba húmido,
   escorregou e caeu de <e-answer options="cu,cú">cu</e-answer>.
3. Uso o <e-answer options="mel,mél">mel</e-answer> para adozar o iogur.
4. Nesta avaliación está a traballar moito
   <e-answer options="mais,máis">máis</e-answer>, teño
   <e-answer options="fe,fé">fe</e-answer> en que vai aprobar.
5. Está <e-answer options="san,sán">san</e-answer> coma un buxo.
6. Imos ao cinema? Imos, <e-answer options="si,sí">si</e-answer>, quero ver o
   último filme de Steven Spielberg.
7. Limpo o <e-answer options="po,pó">po</e-answer> unha vez
   <e-answer options="por,pór">por</e-answer> semana.
8. El non sabe <e-answer options="ren,rén">ren</e-answer>, por favor, non llo
   contes.
9. As notas musicais son <e-answer options="do,dó">dó</e-answer>,
   <e-answer options="re,ré">re</e-answer>,
   <e-answer options="mi,mí">mi</e-answer>,
   <e-answer options="fa,fá">fa</e-answer>,
   <e-answer options="sol,sól">sol</e-answer>,
   <e-answer options="la,lá">la</e-answer>,
   <e-answer options="si,sí">si</e-answer>.
10. Comprei un gorro de <e-answer options="la,lá">la</e-answer> para o inverno.
11. As <e-answer options="ras,rás">ras</e-answer> viven preto da auga.
12. Os membros da seita crían que o <e-answer options="fin,fín">fin</e-answer>
    do mundo sería en 2020.
13. Parabéns! Fixeches un <e-answer options="bo,bó">bo</e-answer> traballo.
14. Nin fuma nin bebe alcohol, leva unha vida moi
    <e-answer options="sa,sá">sa</e-answer>.
15. O <e-answer options="son,són">son</e-answer> das ondas do
    <e-answer options="mar,már">mar</e-answer> é moi relaxante.
16. Os <e-answer options="fans,fáns">fans</e-answer> da artista levan horas
    esperando por ela á porta do hotel.
17. A sopa está eslamiada, esqueciches o
    <e-answer options="sal,sál">sal</e-answer>?
18. A miña festa preferida é a de <e-answer options="san,sán">san</e-answer>
    Xoán.
19. Mozart naceu cun <e-answer options="don,dón">don</e-answer> para a música.
20. <e-answer options="So,Só">Só</e-answer> pode haber dous acompañantes por
    persoa no cuarto.
21. Compra <e-answer options="pan,pán">pan</e-answer> para o xantar.
22. Foi a unha praia nudista para poder tomar
    <e-answer options="sol,sól">sol</e-answer> completamente
    <e-answer options="nu,nú">nu</e-answer>.
23. A miña <e-answer options="cor,cór">cor</e-answer> preferida
    <e-answer options="e,é">é</e-answer> o azul.
24. Aquí tes unha <e-answer options="pa,pá">pa</e-answer>, ponte a cavar.
25. Non me contestes nese <e-answer options="ton,tón">ton</e-answer>.

<e-validate>Corrixe as respostas</e-validate>
