---
title: Frases loucas con bes e uves
tags:
  - ortografia
draft: false
show_toc: false
---
Un bo truco para teres menos erros de bes e uves é inventares frases que conteñan as palabras que acostumas escribir mal e despois memorizalas. Canto máis extravagante for a frase, máis fácil será de lembrar!

### Exemplo con be:

Que **marabilla**! Dentro dese **automóbil** encontrei un **polbo** falando polo **móbil.**

**Marabilla, automóbil, polbo** e **móbil** escríbense con **\-b-** en galego.

### Exemplo con uve:

O **avó** puxo unha **gravata vermella** e foi por unha **vasoira** para **varrer** os **garavanzos** que tiraran no **pavillón**.

**Avó, gravata, vermella, vasoira, varrer, garavanzos** e **pavillón** son todas palabras que se escriben con  ***\-v-*** no noso idioma.