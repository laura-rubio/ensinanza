---
title: Mallando no ximnasio
summary: 8 exercicios moi habituais en calquera rutina de adestramento
tags:
  - lexico
draft: false
show_toc: false
---
## 1. Quecemento

Calquera práctica deportiva debe comezar sempre por isto. Quecermos os nosos músculos é fundamental para evitarmos posíbeis lesións.

<iframe src="https://giphy.com/embed/cdEc1DzDnpw9aJob4A" width="480" height="270" frameBorder="0" class="giphy-embed" allowFullScreen></iframe>

## 2. Abdominais

Após o quecemento, iniciamos a nosa sesión de adestramento cuns *abdominais,* e non *abdominales.* A regra de formación do plural é clara: as palabras agudas de máis de unha sílaba que acaban en *\-l,* substitúen o *\-l* polo *\-is*. Ex.: *abdominal > abdominais, semanal > semanais.*

<iframe src="https://giphy.com/embed/jQratcmckkyoZH85v6" width="480" height="266" frameBorder="0" class="giphy-embed" allowFullScreen></iframe>

## 3. Agachamentos

Continuamos cunha serie de *agachamentos. Sentadillas* é o nome en español. Por favor, desconfía sempre das palabras coa terminación *\-illo/-illa*! A maioría das veces trátase de castelanismos: *\*cigarrillo > cigarro, \*bolsillo > peto* ou *bolso.*

<iframe src="https://giphy.com/embed/12gfmMhX8qNe5W" width="480" height="270" frameBorder="0" class="giphy-embed" allowFullScreen></iframe>

## 4. Agachamentos búlgaros

E máis agachamentos! O agachamento búlgaro é unha modalidade das moitas que existen deste exercicio. Lémbrate de que no caso das palabras compostas por un substantivo e un adxectivo, tes que pór en plural as dúas palabras. Ex.: *ourizo cacho* > *ourizos cachos.*

<iframe src="https://giphy.com/embed/Q8O1oo9cKR3zbBJA2D" width="480" height="270" frameBorder="0" class="giphy-embed" allowFullScreen></iframe>

## 5. Elevacións

O noso seguinte exercicio non son nin as *dominadas* (en español) nin os *pull ups* (en inglés), senón as *elevacións,* con certeza, un dos máis duros de toda esta serie. 

<iframe src="https://giphy.com/embed/10x07YnGuF1sQM" width="480" height="295" frameBorder="0" class="giphy-embed" allowFullScreen></iframe>

## 6. Flexións

Deixamos a barra e imos agora para o chan para facermos unhas flexións de brazo. Continuamos con outro exercicio exixente, capaz de deixarnos sen folgos antes de chegarmos a 10. E ti cantas consegues facer?

<iframe src="https://giphy.com/embed/12NUWErJ3szNC0" width="480" height="270" frameBorder="0" class="giphy-embed" allowFullScreen></iframe>

## 7. Pranchas

Acabamos cunha prancha, o exercicio que consiste en mantermos o corpo en posición horizontal apoiados unicamente nas puntas dos pés e nas palmas das mans ou nos antebrazos.

<iframe src="https://giphy.com/embed/YPKQtsXd5Ihb6v0Pgb" width="480" height="270" frameBorder="0" class="giphy-embed" allowFullScreen></iframe>

## 8. Alongamentos

Para aliviarmos a tensión muscular e relaxarmos o corpo despois da práctica deportiva, finalizamos o noso adestramento alongando ben os músculos.

<iframe src="https://giphy.com/embed/whaSNP7YX9LRVToMDk" width="480" height="270" frameBorder="0" class="giphy-embed" allowFullScreen></iframe>
