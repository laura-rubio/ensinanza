---
title: Series de vogais
summary: Para aprender a distinguir entre abertas e fechadas
tags:
  - 1 ESO
  - sons_vocalicos
draft: false
show_toc: false
---
# 5 letras para 7 vogais

En galego temos 7 vogais, mais só usamos 5 letras (*a, e, i, o, u)* para representalas.

As vogais son o ***a**,* o ***e* aberto**, o ***e* fechado**, o ***i**,* o ***o* aberto**, o ***o* fechado** e o ***u**.*

Isto quere dicir que aínda que na escrita teñamos un *e,* dependendo da palabra, unhas veces teremos que pronunciar un *e* aberto e outras, un *e* fechado. O mesmo acontece coa letra *o:* unhas veces ese *o* será aberto e outras, fechado.

### Eu non distingo entre abertas e fechadas, soa todo igual!

Non, non é verdade. Aprender a diferencialas non é difícil, só é necesario un pouco de práctica.

Como ao longo de todo o ano, imos facer moitos exercicios, garántoche que acabarás por distinguilas. Non ten segredo ningún, só hai que ouvir e prestar atención a como son pronunciadas. Para practicares, podes usar o *[Dicionario de pronuncia galega](https://ilg.usc.es/pronuncia/)*

Pouco a pouco iraste familiarizando cos sons e serás capaz de distinguilas sen problema. 

### Comezamos?

Tenta adiviñar se a vogal sinalada é aberta ou fechada nas seguintes series:

Escribe aberto ou fechado no cadro.

#### Serie 1: Numerais cardinais

* c<mark>e</mark>ro: <e-answer>aberto</e-answer>
* tr<mark>e</mark>s: <e-answer>fechado</e-answer>
* s<mark>e</mark>te: <e-answer>aberto</e-answer>
* n<mark>o</mark>ve: <e-answer>aberto</e-answer>
* d<mark>e</mark>z: <e-answer>aberto</e-answer>
* d<mark>o</mark>ce: <e-answer>fechado</e-answer>
* tr<mark>e</mark>ce: <e-answer>fechado</e-answer>
* c<mark>e</mark>n: <e-answer>aberto</e-answer>

<e-validate>Verifica as respostas</e-validate>

#### Serie 2: Animais con e

* ab<mark>e</mark>lla: <e-answer>fechado</e-answer>
* cad<mark>e</mark>la: <e-answer>aberto</e-answer>
* bolbor<mark>e</mark>ta: <e-answer>fechado</e-answer>
* cam<mark>e</mark>lo: <e-answer>fechado</e-answer>
* s<mark>e</mark>rpe: <e-answer>aberto</e-answer>
* ov<mark>e</mark>lla: <e-answer>fechado</e-answer>
* av<mark>e</mark>spa: <e-answer>fechado</e-answer>
* <mark>é</mark>gua: <e-answer>aberto</e-answer>

<e-validate>Verifica as respostas</e-validate>

#### Serie 3: Animais con o 

* <mark>ó</mark>so: <e-answer>aberto</e-answer>
* l<mark>o</mark>bo: <e-answer>fechado</e-answer>
* salt<mark>ó</mark>n: <e-answer>fechado</e-answer>
* carac<mark>o</mark>l: <e-answer>aberto</e-answer>
* rap<mark>o</mark>so: <e-answer>fechado</e-answer>
* p<mark>o</mark>rco: <e-answer>aberto</e-answer>
* falc<mark>ó</mark>n: <e-answer>fechado</e-answer>
* c<mark>o</mark>bra: <e-answer>aberto</e-answer>

<e-validate>Verifica as respostas</e-validate>