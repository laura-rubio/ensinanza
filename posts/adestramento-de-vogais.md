---
title: Adestramento de vogais
summary: Para aprender a distinguir entre abertas e fechadas
tags:
  - 1 ESO
  - sons_vocalicos
draft: false
show_toc: false
---
# 5 letras para 7 vogais

En galego temos 7 vogais, mais só usamos 5 letras para representalas: *a, e, i, o, u*

As vogais son o *a,* o *e* aberto, o *e* fechado, o *i,* *o* aberto, *o* fechado e o *u.*

Isto quere dicir que aínda que na escrita teñamos un *e,* dependendo da palabra, unhas veces teremos que pronunciar un *e* aberto e outras, un *e* fechado. O mesmo acontece coa letra *o:* unhas veces ese *o* será aberto e outras, fechado.

### Eu non distingo entre abertas e fechadas, sóame todo igual!

Non, non é verdade. Aprender a diferencialas non é difícil, só é necesario un pouco de práctica.

Como ao longo de todo o ano, imos facer moitos exercicios, garántoche que acabarás por distinguilas. Non ten segredo ningún, só hai que ouvir e prestar atención a como son pronunciadas. Para practicares, podes usar o *[Dicionario de pronuncia galega](https://ilg.usc.es/pronuncia/)*

Pouco a pouco iraste familiarizando cos sons e serás capaz de distinguilas sen problema. 

### Comezamos?

Tenta adiviñar se a vogal sinalada é aberta ou fechada nas seguintes series:

Escribe aberta ou fechada no cadro.

#### Serie 1: Numerais

tr<mark>e</mark>s: <e-answer>fechada</e-answer>

s<mark>e</mark>te: <e-answer>aberta</e-answer>

n<mark>o</mark>ve: <e-answer>aberta</e-answer>

d<mark>e</mark>z: <e-answer>aberta</e-answer>

d<mark>o</mark>ce: <e-answer>fechada</e-answer>

tr<mark>e</mark>ce: <e-answer>fechada</e-answer>

c<mark>e</mark>n: <e-answer>aberta</e-answer>

<e-validate>Verifica as respostas</e-validate>