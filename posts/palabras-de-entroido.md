---
title: 22 preguntas sobre o Entroido galego
summary: Cartóns ou flashcards coas respostas a algunhas cuestións básicas sobre
  esta festa
tags:
  - lexico
---
<e-card color="1">
  <div>De onde vén a palabra Entroido?</div>
  <div>Procede do latín INTROITO “entrada na Coresma”</div>
</e-card>

<e-card color="5">
  <div>O que é a Coresma?</div>
  <div>Período de corenta e seis días consagrado polos católicos e os ortodoxos á penitencia, que vai desde o mércores de Cinsa até o día da Pascua, ambos incluídos. </div>
</e-card>

<e-card color="7">
  <div>O que é o triángulo máxico do Entroido?</div>
  <div>Coñécese así unha zona comprendida entre Xinzo de Limia, Laza e Verín, cunha grande tradición en festexar o Entroido</div>
</e-card>

<e-card color="10">
  <div>Que é entroidar?</div>
  <div>Festexar o Entroido</div>
</e-card>

<e-card color="2">
  <div>Campaíña de metal que se pendura ao pescozo das reses de gando e que levan tamén algunhas máscaras do Entroido</div>
  <div>Choca</div>
</e-card>

<e-card color="3">
  <div>Vestido e máscara que se utiliza nalgunhas festas e sobre todo no Entroido para mudar de aparencia e evitar que sexa recoñecida a persoa que o leva</div>
  <div>Disfrace</div>
</e-card>

<e-card color="4">
  <div>Boneco que se queima ao acabar o Entroido</div>
  <div>Meco</div>
</e-card>

<e-card color="5">
  <div>Personaxe do Entroido galego propio de Verín</div>
  <div>Cigarrón</div>
</e-card>

<e-card color="6">
  <div>Obxecto con que se tapa a cara ou parte dela para non ser recoñecido, en particular aquel que cobre a zona que está arredor dos ollos</div>
  <div>Anteface</div>
</e-card>

<e-card color="7">
  <div>Personaxe típico do Entroido de Xinzo de Limia</div>
  <div>Pantalla</div>
</e-card>

<e-card color="8">
  <div>Conxunto de persoas, disfrazadas ou non, que van xuntas para divertirse e divertiren aos demais, especialmente polo Entroido</div>
  <div>Comparsa</div>
</e-card>

<e-card color="6">
  <div>Obxecto que representa unha cara, que se utiliza para cubrir e ocultar o rostro</div>
  <div>Carauta</div>
</e-card>

<e-card color="9">
  <div>Que levan as pantallas de Xinzo nas mans?</div>
  <div>Levan dúas vinchas de porco ou de vaca secas e inchadas coma globos</div>
</e-card>

<e-card color="10">
  <div>Sinónimos de carauta</div>
  <div>Careta, carantoña, caranta, caroza, máscara, felo</div>
</e-card>

<e-card color="1">
  <div>Personaxe do Entroido de Laza</div>
  <div>Peliqueiro</div>
</e-card>

<e-card color="2">
  <div>Por que se chama peliqueiro?</div>
  <div>O nome de peliqueiro vénlle a este personaxe dun dos complementos que leva, unha pelica de gato ou coello que colga pola parte posterior da mitra</div>
</e-card>

<e-card color="7">
  <div>O que é a farrapada?</div>
  <div>É un batalla de farrapos manchados de lama que os participantes na festa se tiran uns a outros o luns borralleiro en Laza</div>
</e-card>

<e-card color="1">
  <div>Sobremesas de Entroido</div>
  <div>Filloas, orellas, flores, chulas, rosquillas, bica...</div>
</e-card>

<e-card color="5">
  <div>Personaxe do Entroido de Salcedo, na Pobra do Brollón</div>
  <div>O oso</div>
</e-card>

<e-card color="10">
  <div>Cabeleira postiza</div>
  <div>Perruca</div>
</e-card>

<e-card color="1">
  <div>A palabra maquillaxe é masculina ou feminina?</div>
  <div>É feminina: a maquillaxe</div>
</e-card>

<e-card color="9">
  <div>Persoa vestida de forma desleixada ou ridícula</div>
  <div>Entroido</div>
</e-card>