---
title: O acento diacrítico
tags:
  - post
  - semana-8
eleventyExcludeFromCollections: false
---
## O que é o acento gráfico?

O acento diacrítico serve para diferenciar na escrita dúas palabras que se escriben igual, que son homógrafas, mais que teñen orixes diferentes, significados distintos e que ademais poden pronunciarse de maneira diferente e incluso non pertenceren á mesma categoría gramatical. 

Exemplo:

### Significados diferentes

* *as* "artigo determinado"
* *ás* "membros do corpo das aves, dos insectos e doutros animais cos que voan"

### Orixes distintas

* *oso* "animal" deriva da palabra latina URSUM
* *óso* "do corpo" provén do termo latino OSSUM

### Pronuncia diferente

* *bola* "peza de pan" pronúnciase con o fechado
* *bóla* "esfera, pelota" pronúnciase con o aberto

  Nestes casos, a palabra que se acentúa é sempre a que ten a vogal aberta.

### Non pertencen á mesma categoría gramatical

* *da* "contracción de *de* + *a*" 
* *dá* "P3 do presente de indicativo do verbo *dar*"

Neste último caso, temos que manter o acento diacrítico ao engadir un pronome? Ti que cres? Atento ao vídeo: 

<iframe src="https://player.vimeo.com/video/179171705?title=0&byline=0&portrait=0" width="640" height="360" frameborder="0" allow="autoplay; fullscreen" allowfullscreen></iframe>

En galego levan acento diacrítico as seguintes palabras:

| Con acento                               | Sen acento                  |
| ---------------------------------------- | --------------------------- |
| **a** (artigo; pron. átono; preposición) | **á** (a +a; das aves)      |
| **as** (artigo; pron. átono)             | **á** (a +a; das aves)      |
| **bola** (peza de pan)                   | **bóla** (esfera, pelota)   |
| **cha** (che + a)                        | **chá** (plana)             |
| **chas** (che + as)                      | **chás** (planas)           |
| **compre** (de comprar)                  | **cómpre** (de cumprir)     |
| **da** (de + a)                          | **dá** (de dar)             |
| **das** (de + as)                        | **dás** (de dar)            |
| **e** (conxunción)                       | **é** (verbo ser)           |
| **fora** (de ser ou de ir)               | **fóra** (adverbio)         |
| **ma** (me + a)                          | **má** (ruín)               |
| **mais** (conxunción)                    | **máis** (adverbio)         |
| **no** (en + o)                          | **nó** (lazo, lazada)       |
| **nos** (en + os; pron. átono)           | **nós** (lazos; pron. tón.) |
| **oso** (animal)                         | **óso** (do corpo)          |
| **pe** (nome de letra)                   | **pé** (parte do corpo)     |
| **pola** (galiña, por + a)               | **póla** (rama)             |
| **presa** (dique; recluso; manchea)      | **présa** (apuro)           |
| **se** (conx., pron.)                    | **sé** (catedral, v. ser)   |
| **so** (preposición)                     | **só** (adv. e adx.)        |
| **ven** (de ver)                         | **vén** (de vir)            |
| **ves** (de ver)                         | **vés** (de vir)            |
| **vos** (pron. átono)                    | **vós** (pron. tónico)      |

- - -

## Exercicio 1

Completa estas oracións poñendo as palabras con acento diacrítico ou sen el onde cumpra.

*pola - póla*

* A <e-answer>póla</e-answer> da árbore partiu co peso das mazás. 
* Tes que cruzar <e-answer>pola</e-answer> ponte e despois virar á dereita.

*compre - cómpre*

* Temos o frigorífico baleiro, <e-answer>cómpre</e-answer> ir ao supermercado.
* Dille que che <e-answer>compre</e-answer> un xeado.

*fora - fóra*

* Nunca <e-answer>fora</e-answer> antes en avión. 
* Entra axiña <e-answer>fóra</e-answer> vai moito frío.

*cha - chá*

* Vilalba é a capital da comarca da Terra<e-answer>Chá</e-answer>.
* Non <e-answer>cha</e-answer> quero, non me rogues máis con ela. 

*pe - pé* 

* Escordei un <e-answer>pé</e-answer> xogando ao fútbol. 
* Di catro palabras que comecen pola letra <e-answer>pe</e-answer>.

*das - dás*

* Vive <e-answer>das</e-answer> esmolas que lle dan os que pasan. 
* Non me <e-answer>dás</e-answer> pena ningunha. 

*e - é*

* Non hai quen o ature, <e-answer>é</e-answer> un caprichoso. 
* Merca unha ducia de ovos <e-answer>e</e-answer> un quilo de patacas.

*presa - présa*

* Esta mañá escapou unha <e-answer>presa</e-answer> da cadea de Teixeiro. 
* Non teñas tanta <e-answer>présa</e-answer> que hai tempo de sobra.

*a - á* 

* O paxaro non pode voar porque ten unha <e-answer>á</e-answer> quebrada. 
* Lin <e-answer>a</e-answer> novela nunha tarde.

<e-validate>Corrixe as respostas</e-validate>