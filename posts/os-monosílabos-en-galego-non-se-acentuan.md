---
title: Os monosílabos en galego non se acentúan
summary: Ou si?
tags:
  - acentuacion
draft: false
show_toc: false
---
Non se acentúan, non. Segundo as *Normas ortográficas e morfolóxicas do idioma galego* (NOMIG, 2003) as palabras monosílabas non se acentúan en galego.

Con todo, hai unha excepción. Algunhas palabras dunha única sílaba si teñen acento gráfico para as diferenciarmos doutras que se escriben igual, mais teñen un significado diferente.

Trátase dun acento especial, que non responde a regra ningunha. Usámolo simplemente para distinguir palabras. E como é un acento un pouco especial, tamén ten un nome especial: **acento diacrítico**.

## Recursos

Preme nesta ligazón para veres as palabras que si teñen [acento diacrítico](https://laurarubio.net/posts/1.o-acento-diacritico/)

E clica nas de abaixo para coñeceres algúns monosílabos que nunca se acentúan:[](https://www.youtube.com/watch?v=VtBV9-5gkVM)

[Vídeo do #DígochoEu: Quítalle o acento ao cu!](https://www.youtube.com/watch?v=VtBV9-5gkVM)

[Vídeo do #DígochoEu: Non digas que si a todo](https://www.youtube.com/watch?v=UzkerarcTXU)

- - -

## Exercicio

Os monosílabos das seguintes oracións teñen acento, si ou non?

Coloca o rato en cada unha das casas para leres a definición e escribe a palabra que falta. Son todas palabras monosílabas.

1. Marcou un <e-answer tip="Entrada da bóla na portaría adversaria.">gol</e-answer> no último minuto do partido.
2. Como o <e-answer tip="A superficie que pisamos.">chan</e-answer> estaba húmido, escorregou e caeu de <e-answer tip="Un sinónimo de nádegas.">cu</e-answer>.
3. Uso o <e-answer tip="Substancia doce producida polas abellas.">mel</e-answer> para adozar o iogur.
4. Nesta avaliación está a traballar moito <e-answer tip="Adverbio co que indicamos un aumento da cantidade ou intensidade.">máis</e-answer>.
5. Teño <e-answer tip="Crenza intensa na existencia de algo.">fe</e-answer> en Deus.
6. O teu avó está <e-answer tip="Con boa saúde.">san</e-answer> coma un buxo.
7. Imos ao cinema? Imos, <e-answer tip="Adverbio para afirmar.">si</e-answer>, quero ver o último filme de Steven Spielberg.
8. Limpo o <e-answer tip="Partículas que andan suspensas no ar ou que se depositan sobre os obxectos.">po</e-answer> unha vez <e-answer tip="Preposición para introducir tempo.">por</e-answer> semana.
9. El non sabe <e-answer tip="Un sinónimo de nada.">ren</e-answer>, por favor, non llo contes.
10. As notas musicais son <e-answer tip="1ª nota musical.">dó</e-answer>,
   <e-answer tip="2ª nota musical.">re</e-answer>,
   <e-answer tip="3ª nota musical.">mi</e-answer>,
   <e-answer tip="4ª nota musical.">fa</e-answer>,
   <e-answer tip="5ª nota musical.">sol</e-answer>,
   <e-answer tip="6ª nota musical.">la</e-answer>,
   <e-answer tip="7ª nota musical.">si</e-answer>.
11. Comprei un gorro de <e-answer tip="Tecido de pelo da ovelha ou do carneiro.">la</e-answer> para o inverno.
12. As <e-answer tip="Anfibios de cor verde que viven en lugares con auga.">ras</e-answer> viven preto da auga.
13. Os membros da seita crían que o <e-answer tip="Un sinónimo de final.">fin</e-answer> do mundo sería en 2020.
14. Parabéns! Fixeches un <e-answer tip="Ben e con calidade.">bo</e-answer> traballo.
15. Nin fuma nin bebe alcol, leva unha vida moi <e-answer tip="Un sinónimo de saudábel.">sa</e-answer>.
16. O <e-answer tip="Sensación percibida polo ouvido.">son</e-answer> das ondas do <e-answer tip="Masa de auga salgada.">mar</e-answer> é moi relaxante.
17. Os <e-answer tip="Un sinónimo de seguidores.">fans</e-answer> da artista hai horas que esperan por ela á porta do hotel.
18. A sopa está eslamiada, esqueciches o <e-answer tip="Substancia usada para salgar alimentos.">sal</e-answer>?
19. A miña festa preferida é a de <e-answer tip="Forma reducida de Santo que usamos antes de nomes que comezan por consoante.">san</e-answer> Xoán.
20. Mozart naceu cun <e-answer tip="Habilidade innata.">don</e-answer> para a música.
21. <e-answer tip="Un sinónimo de unicamente">Só</e-answer> pode haber dous acompañantes por persoa no cuarto.
22. Compra <e-answer tip="Alimento básico elaborado con fariña de trigo, auga e lévedo.">pan</e-answer> para o xantar.
23. Foi a unha praia nudista para poder tomar <e-answer tip="Estrela que nos dá luz e calor.">sol</e-answer> completamente <e-answer tip="Sem roupa.">nu</e-answer>.
24. A miña <e-answer tip="O arco da vella ten 7.">cor</e-answer> preferida <e-answer tip="3ª sing. do presente do indicativo do verbo ser.">é</e-answer> o azul.
25. Aquí tes unha <e-answer tip="Utensilio usado para facer buracos no chan e retirar a terra.">pa</e-answer>, ponte a cavar.
26. Non me respondas nese <e-answer tip="Volume ou calidade da voz.">ton</e-answer>.

<e-validate>Verifica as respostas</e-validate>
