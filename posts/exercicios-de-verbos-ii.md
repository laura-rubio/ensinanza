---
title: O pretérito perfecto do indicativo (1)
summary: Exercicio para practicares o pretérito perfecto do indicativo
tags:
  - tempos_verbais
---
## Recursos

[Conxugador de verbos en galego](http://cotovia.org/proxecto/conxugador/index.html)

[Dicionario da Real Academia Galega (RAG)](https://academia.gal/dicionario)

- - -

## Exercicios

Pon as seguintes oracións en pasado.

*Ex.: Cando vindes? > Cando viñestes?*

1. A roupa non me cabe no armario.

   A roupa non me <e-answer>coubo</e-answer> no armario.
2. Acordo cedo para ter tempo de almorzar.

   <e-answer>Acordei</e-answer> cedo para ter tempo de almorzar.
3. Hai que facer todo o que el di.

   <e-answer>Houbo</e-answer> que facer todo o que el <e-answer>dixo</e-answer>.
4. Teñen un coche pintado dunha cor moi rechamante.

   <e-answer>Tiveron</e-answer> un coche pintado dunha cor moi rechamante.
5. Nós somos os que temos as ideas.

   Nós <e-answer>fomos</e-answer> os que <e-answer>tivemos</e-answer> as ideas.
6. Anxo ve todo o que pasa na rúa da xanela.

   Anxo <e-answer>viu</e-answer> todo o que <e-answer> pasou</e-answer> na rúa da xanela.
7. Traemos lapis e papel para todos.

   <e-answer>Trouxemos</e-answer> lapis e papel para todos.
8. Ando moi ocupado e non teño tempo de nada.

   <e-answer>Andei</e-answer> moi ocupado e non <e-answer>tiven</e-answer> tempo de nada.
9. Todos os animais foxen do lume.

   Todos os animais <e-answer>fuxiron</e-answer> do lume.
10. Despois do xantar dorme a sesta.

    Despois do xantar <e-answer>durmiu</e-answer> a sesta.
11. Podo facelo porque me axudas.

    <e-answer>Puiden</e-answer> facelo porque me <e-answer>axudaches</e-answer>
12. Non saben dicir quen o fai mellor.

    Non <e-answer>souberon</e-answer> dicir quen o <e-answer>fixo</e-answer> mellor.
13. Sae ás sete da casa. 

    <e-answer>Saíu</e-answer> ás sete da casa.
14. Non quero dicir nada polo momento.

    Non <e-answer>quixen</e-answer> dicir nada polo momento.
15. Telefono, mais ninguén atende as chamadas.

    <e-answer>Telefonei</e-answer>, mais ninguén <e-answer>atendeu</e-answer> as chamadas.

<e-validate>Verifica as respostas</e-validate>