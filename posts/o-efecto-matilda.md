---
title: O efecto Matilda
tags:
  - post
  - feminismo
eleventyExcludeFromCollections: false
---
Cousiñas de Muller é o título do vídeo realizado pola compañía de teatro A Panadaría para a Unidade de Igualdade da Universidade de Vigo, para conmemorar o Día Mundial da Muller e a Nena na Ciencia 2019. A peza alude ao chamado Efecto Matilda, un prexuízo que perdurou durante séculos na ciencia, e que expón como mulleres científicas notábeis reciben menos recoñecemento polo seu traballo do que recibiría un compañeiro home no exame obxectivo do seu desempeño.

O Efecto Matilda é un concepto inventado pola historiadora da ciencia Margaret W. Rossiter, que bautizou o fenómeno na honra da sufraxista e pensadora Matilda Joslyn Gage. A peza utiliza as historias de Marie Curie, [Ángela Ruiz](https://www.gciencia.com/historias-gc/dona-angelita-ferrola-que-inventou-o-libro-electronico/), [Olimpia Valencia](https://www.gciencia.com/muller2018/olimpia-valencia-primeira-galega-licenciada-en-medicina/) ou Tabitha Babbitt para lembrar como, en moitos casos, os logros das mulleres ficaron escurecidos polos obtidos por figuras masculinas. [[Información de Gciencia](https://www.gciencia.com/videonautas/efecto-matilda-cientificas/)]

#### Cousiñas de mulleres (vídeo 2:10 min)

<iframe width="560" height="315" src="https://www.youtube.com/embed/qxPpOPw_1s8" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>