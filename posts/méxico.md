---
title: México
tags:
  - paises_plurilingues
draft: false
show_toc: false
---
México é un país cunha grande diversidade lingüística. Encóntrase entre os 10 países con máis linguas orixinarias do mundo. Na América Latina ocupa o segundo lugar, despois do Brasil.

Na actualidade, existen 364 variantes lingüísticas que proveñen de [11 familias lingüísticas](https://site.inali.gob.mx/Micrositios/estadistica_basica/estadisticas2015/index_familias.html) distintas e que son faladas por 68 grupos de indíxenas. Case 7 millóns de mexicanos falan algunha lingua orixinaria.

**As linguas nacionais son 69: 68 linguas orixinarias + o español. Todas elas son oficiais no país.**

O **náhuatl** é a lingua orixinaria nacional máis falada, con 1.586.884 falantes. Pertence á familia lingüística yuto-nahua. 

Bo día! en náhuatl dise así: 

<audio src="/img/bo_dia.mp3" controls></audio>

E sabías que até hai *rap* nesta lingua? Olla o vídeo:

<iframe width="560" height="315" src="https://www.youtube.com/embed/rEy5sxxJB4M?si=SnlqMdMspskebtbh" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

No galego temos palabras que proceden do náhuatl, como por exemplo:

* De *ahuacatl* "froito do aguacate", "testículo" > [aguacate](https://portaldaspalabras.gal/lexico/allos-con-bugallos/aguacate/)
* De *tzictli > chicle* 
* De *xocoatl,* de *xoco* "amargo" e *atl* "auga" > *chocolate*
* De *coyotl* > *coiote*
* De *tomatl > tomate*

O **maia** ocupa a segunda posición en número de falantes. Fálano 795.499 persoas, localizadas en  municipios de Campeche, Yucatán e Quintana Roo.

Bo día! en maia é: 

<audio src="/img/bo_dia_maia.mp3" controls></audio>

Clica no vídeo para ouvires o conto *A última danza* en maia:

<iframe width="560" height="315" src="https://www.youtube.com/embed/rjZhQaekrXo?si=dNKv_igwOIzSWYkn" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Fonte: [Instituto Nacional de Lenguas Indígenas](https://www.gob.mx/inali) \[Consulta: 12-10-2023]