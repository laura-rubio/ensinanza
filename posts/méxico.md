---
title: México
tags:
  - paises_plurilingues
draft: false
show_toc: false
---
O México ten 69 linguas nacionais: 68 linguas orixinarias + español. Todas elas son oficiais no país.

É un dos 10 países do mundo con máis linguas orixinarias e ocupa o 2º lugar con esta característica en América Latina, despois do Brasil.

Fálanse 364 variantes lingüísticas, provenientes de 68 agrupacións. No estado existen 11 familias lingüísticas:

![](/img/familias_linguisticas_mexico.jpg)

No México existen case 7 millóns de falantes dalgunha lingua orixinaria e máis de 25 millóns de mexicanos recoñecéronse como indíxenas. A maioría deles localízase no sueste do país, onde se rexistra maior poboación falante destas linguas.

A lingua orixinaria máis falada é o **náhuatl**. Proceden desta lingua palabras que usamos moito, como por exemplo:

* De *ahuacatl* "froito do aguacate", "testículo" > [aguacate](https://portaldaspalabras.gal/lexico/allos-con-bugallos/aguacate/)
* De *tzictli > chicle* 
* De *xocoatl,* de *xoco* "amargo" e *atl* "auga" > *chocolate*
* De *coyotl* > *coiote*
* De *tomatl > tomate*

O **maia** ocupa a segunda posición. É falado por case 860.000 persoas.