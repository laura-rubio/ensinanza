---
title: As formas do infinitivo persoal
summary: Modelos para te familiarizares coa conxugación do infinitivo persoal +
  adestramento
tags:
  - o_infinitivo_flexionado
draft: false
---
# As formas

En galego distinguimos dous tipos de infinitivo:

1. Un infinitivo non persoal, que é invariábel e presenta unha única forma*: andar, facer, sentir.*
2. Un infinitivo persoal ou variábel, que presenta formas diferentes para cada unha das persoas, isto é, flexiona ou conxúgase. As formas deste segundo son:

* P1 andar
* P2 anda**res**
* P3 andar
* P4 andar**mos**
* P5 andar**des**
* P6 anda**ren**

Como podes observar, a 1ª persoa (P1) e a 3ª persoa do singular (P3) coinciden coa forma do infinitivo non persoal. O resto de formas obtéñense colando a ese infinitivo as seguintes terminacións: *\-res, -mos, -des* e *\-ren.* 

Nos dous cartóns de estudo ou *flash card* tes o infinitivo conxugado de *facer* e *sentir.* Tenta conxugalos e vira o cartón despois para verificares como o fixeches. 

<e-card color="1">
  <div>Infinitivo persoal de facer</div>
  <div>
    <ul>
      <li>eu facer</li>
      <li>ti faceres</li>
      <li>el/ela facer</li>
      <li>nós facermos</li>
      <li>vós facerdes</li>
      <li>eles/elas facerem</li>
     </ul>
  </div>
</e-card>

<e-card color="2">
  <div>Infinitivo persoal de sentir</div>
  <div>
    <ul>
      <li>eu sentir</li>
      <li>ti sentires</li>
      <li>el/ela sentir</li>
      <li>nós sentirmos</li>
      <li>vós sentirdes</li>
      <li>eles/elas sentiren</li>
     </ul>
  </div>
</e-card>

### Un pouco de práctica

Conxugar correctamente os verbos no infinitivo require certo adestramento. Comeza por facer as seguintes series de conxugación: 

## Ser

* Eu <e-answer>ser</e-answer>
* Ti <e-answer>seres</e-answer>
* El ou ela <e-answer>ser</e-answer>
* Nós <e-answer>sermos</e-answer>
* Vós <e-answer>serdes</e-answer>
* Eles ou elas<e-answer>seren</e-answer>

<e-validate>Verifica as respostas</e-validate>

## Amar

* Eu <e-answer>amar</e-answer>
* Ti <e-answer>amares</e-answer>
* El ou ela <e-answer>amar</e-answer>
* Nós <e-answer>amarmos</e-answer>
* Vós <e-answer>amardes</e-answer>
* Eles ou elas<e-answer>amaren</e-answer>

<e-validate>Verifica as respostas</e-validate>

## Rir

* Eu <e-answer>rir</e-answer>
* Ti <e-answer>rires</e-answer>
* El ou ela <e-answer>rir</e-answer>
* Nós <e-answer>rirmos</e-answer>
* Vós <e-answer>rirdes</e-answer>
* Eles ou elas<e-answer>riren</e-answer>

<e-validate>Verifica as respostas</e-validate>