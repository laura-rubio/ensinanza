---
title: Oles moito a xel!
summary: Ulir é un verbo con alternancia vocálica
tags:
  - verbos_con_alternancia_vocálica
draft: false
---
O verbo *ulir* é un verbo con alternacia vocálica. Lémbraste de cal é a particularidade que presentan este tipo de verbos? 

Comeza por ollar o vídeo de Páramo Pictures que parodia a música All the things she said da banda rusa [t.A.T.u.](https://gl.wikipedia.org/wiki/T.A.T.u.) A versión deles intitúlase Oles moito a xel!:

<iframe width="560" height="315" src="https://www.youtube.com/embed/J9W1bEYpSV0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Sabes responder agora á pregunta? Na verdade, dos verbos con este tipo de alternancia vocálica xa falamos no *post* dedicado ao verbo *consumir.* Se for preciso, revé a información aquí:  [Verbos tipo consumir](https://laurarubio.net/posts/verbos-tipo-consumir/)

## Exercicios

Completa os espazos cos verbos no presente do indicativo:

1. Unha nube de poeira <e-answer>cobre</e-answer> (cubrir) a cidade de Beijing desde hai días.
2. As cobras <e-answer>engolen</e-answer> (engulir) as súas presas enteiras.
3. A maioría das persoas <e-answer>dorme</e-answer> (durmir) menos horas do que sería aconsellábel.
4. A protagonista do filme administra un club nocturno que <e-answer>encobre</e-answer> (encubrir) un negocio de tráfico de drogas.
5. As mulleres que <e-answer>consomen</e-answer> (consumir) máis peixe <e-answer>sofren</e-answer> (sufrir) menos do corazón.
6. Os prezos <e-answer>soben</e-answer> (subir) por causa da inflación.
7. Que perfume usas? <e-answer>Oles</e-answer> (ulir) tan ben! (ti)
8. Máis de 70000 persoas <e-answer>foxen</e-answer>(fuxir) da cidade ucraína de Donetsk.
9. Fregar excesivamente os dentes con bicarbonato de sodio pode eliminar o esmalte que os <e-answer>recobre</e-answer>(recubrir).
10. Desde que tomo unha caneca de leite quente con mel antes de ir para a cama, <e-answer>tuso</e-answer> (tusir) moito menos.
11. Ninguén <e-answer>moxe</e-answer> (muxir) as vacas á man agora, todos <e-answer>moxen</e-answer> (muxir) coa muxidoira. 

<e-validate>Verifica as respostas</e-validate>