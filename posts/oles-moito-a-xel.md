---
title: Oles moito a xel
tags:
  - verbos_con_alternancia_vocálica
draft: true
---
O verbo *ulir* é un verbo con alternacia vocálica. Lémbraste de cal é a particularidade que presentan este tipo de verbos? Non?

Entón comeza por ollar o vídeo dos Páramo Pictures en que parodian a música All the things she said da banda rusa t..A.T.u. A súa versión intitúlase Oles moito a xel:

<iframe width="560" height="315" src="https://www.youtube.com/embed/J9W1bEYpSV0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Dos verbos con alternancia vocálica xa falamos no *post* dedicado ao verbo consumir. Podes rever a información aquí:  [Verbos tipo consumir](https://laurarubio.net/posts/verbos-tipo-consumir/)

## Exercicios

Completa os espazos coas formas correctas dos verbos. Todos se conxugan como consumir:

1. <e-answer>Boles</e-answer> (bulir) moito! O que ti fas en cinco minutos, lévame a min unha hora.
2. As cobras <e-answer>engolen</e-answer> (engulir) as súas presas enteiras.
3. A maioría das persoas <e-answer>dorme</e-answer> (durmir) menos horas do que sería aconsellábel.
4. As mulleres que <e-answer>consomen</e-answer> (consumir) máis peixe <e-answer>sofren</e-answer> (sufrir) menos do corazón.
5. Os prezos <e-answer>soben</e-answer> (subir) por causa da inflación.
6. As lámpadas LED <e-answer>consomen</e-answer> (consumir) moita menos electricidade que as lámpadas incandescentes
7. Que perfume usas? <e-answer>Oles</e-answer> (ulir) tan ben!
8. Unha nube de poeira <e-answer>cobre</e-answer> (cubrir) a cidade de Beijing desde hai días.

<article>Verifica as respostas</article>