---
title: Pippi Mediaslongas
summary: Comprensión de textos escritos
tags:
  - actividades_para_a_secundaria
---

<article>
Aquela bonita tarde de verán na que Pippi entrou polo limiar de Vilapenela, Tommy e Annika non estaban na súa casa. Foran pasar unha semana coa súa avoa. Non tiñan nin idea de que alguén se instalara na casa do lado. E os primeiros días despois de regresar apoiáronse na cancela a mirar para a rúa, sen saber que había unha compañeira de xogos tan pretiño. Nese preciso momento no que estaban alí a pensar o que podían facer, e se podía acontecer algo bonito nese día ou se ía ser un día tristeiro, deses nos que non se lles ocorría nada que facer, xusto nese preciso momento, abriuse a cancela de Vilapenela e apareceu unha rapaza pequena. Era a nena máis estraña que viran Tommy e Annika: Pippi Mediaslongas, que saía a dar un paseo matutino. E así era ela:

Tiña o cabelo da mesma cor ca as cenorias e recollíao en dúas trenzas duras e
dereitas que lle saían polos lados. O nariz tiña o mesmo xeito ca unha pataca
pequena e estaba cheo de pencas. Debaixo do nariz tiña unha boca ben ancha con
dentes brancos e sans.

O vestido era moi curioso. Fixérao ela mesma. Pensara en facelo azul, pero a tea
azul non lle chegara, así que Pippi foille cosendo pequenos anacos vermellos de
tea por aquí e por alí.

Cubría as pernas longas e delgadas cun par de medias longas, unha marrón e a
outra negra. E calzaba un par de zapatos negros que eran xusto o dobre de longos
ca os seus pés. Os zapatos comprárallos o pai en América do sur, para as medras,
e nunca quería pór outros distintos.

Mais o que lles fixo arregalar os ollos a Tommy e a Annika foi o mono que estaba
no ombreiro daquela estraña. Era un macaco pequeno, vestido cuns pantalóns
azuis, unha chaqueta amarela e un sombreiro branco de palla. Pippi botou a andar
rúa arriba.

<footer>

Fragmento da obra _Pippi Mediaslongas_ da escritora sueca Astrid Lindgren

</footer>

</article>

## Test de comprensión lectora

Selecciona a resposta correcta para cada unha das preguntas:

<form name="pippi-mediaslongas" method="POST" netlify>
  <label for="name"><strong>Quen es?</strong></label>
  <input type="text" name="nome" placeholder="Escribe aquí o teu nome e os teus apelidos" required>

#### 1. Cando ven Tommy e Annika a Pippi por primeira vez?

<label><input type="radio" name="1" value="a"> Un día á tardiña cando ela vai
dar o seu paseo</label>\
<label><input type="radio" name="1" value="b"> Un día á mañá cando ela vai dar o
seu paseo</label>\
<label><input type="radio" name="1" value="c"> No texto non se di cando ven a
Pippi por primeira vez</label>

#### 2. De acordo coa información que se dá no texto, como dirías que é Pippi:

<label><input type="radio" name="2" value="a"> Loura </label>\
<label><input type="radio" name="2" value="b"> Morena </label>\
<label><input type="radio" name="2" value="c"> Roiba </label>

#### 3. Con que se compara o nariz de Pippi?

<label><input type="radio" name="3" value="a"> Cun tubérculo </label>\
<label><input type="radio" name="3" value="b"> Cunha pataca </label>\
<label><input type="radio" name="3" value="c"> As dúas respostas anteriores son
correctas </label>

#### 4. O que cres que é Mediaslongas?

<label><input type="radio" name="4" value="a"> O apelido de Pippi </label>\
<label><input type="radio" name="4" value="b"> O alcume de Pippi </label>\
<label><input type="radio" name="4" value="c"> Parte do nome, Pippi Mediaslongas
e un nome composto </label>

#### 5. No fragmento dise que Tommy e Annika arregalan os ollos. Que significa esta expresión?

<label><input type="radio" name="5" value="a"> Abrir moito ollos </label>\
<label><input type="radio" name="5" value="b"> Chiscar os ollos </label>\
<label><input type="radio" name="5" value="c"> Pechar os ollos co susto </label>

#### 6. Por que Tommy e Annika arregalan os ollos?

<label><input type="radio" name="6" value="a"> Porque levan un bo medo </label>\
<label><input type="radio" name="6" value="b"> Porque se sorprenden moito co que
ven </label>\
<label><input type="radio" name="6" value="c"> Porque están lonxe e non ven ben
</label>

#### 7. Que significa que o pai de Pippi lle comprara os zapatos para as medras?

<label><input type="radio" name="7" value="a"> Que lle comprara uns zapatos que
alargaban co uso </label>\
<label><input type="radio" name="7" value="b"> Que lle comprara uns zapatos
típicos de América do Sur </label>\
<label><input type="radio" name="7" value="c"> Que lle comprara uns zapatos máis
grandes do necesario para cando medrase </label>

#### 8. Que adxectivo describe mellor a Pippi?

<label><input type="radio" name="8" value="a"> Normal </label>\
<label><input type="radio" name="8" value="b"> Extravagante </label>\
<label><input type="radio" name="8" value="c"> Necesitada </label>

#### 9. No texto dise que Pippi é a nena máis estraña que viran Tommy e Annika. Por que?

<label><input type="radio" name="9" value="a"> Porque non os saúda cando pasa ao
seu lado </label>\
<label><input type="radio" name="9" value="b"> Porque era estranxeira </label>\
<label><input type="radio" name="9" value="c"> Polo seu aspecto </label>

#### 10. No texto que acabas de ler predomina a descrición. Que é o que se describe?

<label><input type="radio" name="10" value="a"> Os trazos físicos e a vestimenta
de Pippi </label>\
<label><input type="radio" name="10" value="b"> Os trazos físicos e a
personalidade de Pippi </label>\
<label><input type="radio" name="10" value="c"> Os trazos físicos e a vestimenta
de Pippi e da súa mascota </label>

<button type="submit" name="submit">Envía as respostas</button>

</form>
