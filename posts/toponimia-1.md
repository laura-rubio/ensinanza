---
title: Toponimia
tags:
  - lexico
draft: false
---
**Onomástica**: ciencia que estuda o nome propio. Divídese en:\
**Toponimia** | topónimo: nome de lugar\
**Antroponimia** | antropónimo: nome persoal\
**Toponimia**: ciencia que estuda o nome propio de lugar.\
toponimia urbana: a relativa aos nomes das rúas, prazas, etc. de vilas e cidades.\
**Topónimo**: nome de lugar. Os topónimos poden ser simples (Marantes) ou compostos (Vista Alegre).\
**Patronímico**: apelido procedente dun nome. Rodríguez, por exemplo.\
**Concello**: unidade territorial en que se dividen as provincias.\
**Parroquia**: unidade territorial en que se dividen os concellos. Tamén é unha división relixiosa. Toda parroquia ten como patrón un santo.\
**Aldea** (sinónimos: lugar, barrio, xudaría, … ): unidade territorial mínima. Grupo de casas, normalmente en zona rural, cuxos habitantes se dedican a actividades agrícolas. Non se debe confundir con pobo.\
**Vila**: núcleo de poboación maior ca a aldea e menor ca a cidade. Nos primeiros séculos da chegada dos romanos a Galicia, unha "vila" era unha casa rural coas súas dependencias para o gando e a agricultura e as terras agrícolas que a rodeaban. Non se debe confundir con pobo.\
**Cidade**: núcleo de poboación grande e con moitos habitantes que se dedican a actividades non agrícolas.\
**Barrio** (urbano): cada unha das partes en que se dividen as vilas grandes ou as cidades.\
**Pobo**: conxunto dos habitantes dun territorio, cidade, vila ou aldea.\
**Localidade**: aldea, vila ou cidade; núcleo de poboación.\
**Poboación**: espazo habitado; conxunto de casas e espazos dun núcleo habitado.\
**Macrotopónimo** ou **topónimo maior**: úsase normalmente para referirse ao nome de lugar (topónimo) dun núcleo habitado.\
**Microtopónimo** ou **topónimo menor**: úsase normalmente para referirse ao nome de lugar (topónimo) dun lugar non habitado (monte, prado, camiño, muíño...).\
**Zootopónimo**: topónimo referido a un animal.\
**Fitotopónimo**: topónimo referido a unha planta.\
**Antropotopónimo**: topónimo referido a un nome de persoa.\
**Hidrotopónimo**: topónimo referido á auga.\
**Orotopónimo**: topónimo referido ao relevo do territorio.\
**Haxiotopónimo**: topónimo referido a fundación relixiosas e a santos.\
**Odotoponimia**: topónimo referido a vías de comunicación.\
**Étimo**: raíz ou palabra da que procede outra.\
**Transparente** (topónimo): que é moi claro ou que é fácil de coñecer o seu significado porque é unha palabra de uso común que vén no dicionario.\
**Escuro** (topónimo): que non se comprende con facilidade porque non temos os datos precisos para interpretalo.\