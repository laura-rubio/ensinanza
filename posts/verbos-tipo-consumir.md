---
title: Verbos tipo consumir
tags:
  - EOI
draft: false
---
Hai un grupo de verbos en *\-u... ir,* que presenta unha alternancia tradicional *u/o:* \[ɔ] nas persoas 2ª e 3ª do singular e 3ª do plural do presente do indicativo, \[u] no resto do paradigma *(consumía, consumiches, consumira, consumiremos, consumiriades, consuma, consumises, consumires, consumir, consume, consumido, consumindo)*:

CONSUMIR

Presente do indicativo

* consumo
* consomes \[‘ɔ]
* consome \[‘ɔ]
* consumimos
* consumides
* consomen \[‘ɔ]

Conforme este modelo, conxúganse tamén os seguintes verbos: *acudir, bulir* (e *rebulir), cubrir* e derivados (*descubrir, encubrir, recubrir), cumprir* “ser mester”, *cuspir, durmir, engulir, fundir* “render”, *fuxir, lucir* e derivados (*deslucir, entrelucir, relucir, translucir, tremelucir), mulir, muxir, pulir, ruxir, sacudir, subir, sufrir, sumir* (e os seus derivados *consumir* e *ensumir), tusir, ulir, urdir, xunguir, xurdir.*

## Exercicios

Completa os espazos cos verbos no presente do indicativo:

1. O Servizo Galego de Saúde non <e-answer>cobre</e-answer> (cubrir) as limpezas dentais.
2. As comunidades negra e indíxena <e-answer>sofren</e-answer> (sufrir) discriminación no Brasil actual.
3. O ferro eléctrico é un dos aparellos domésticos que máis enerxía <e-answer>consome</e-answer> (consumir).
4. Eu <e-answer>tuso</e-answer> (tusir) porque estou con catarro.
5. Por que os xogadores de fútbol <e-answer>cospen</e-answer> (cuspir) tanto?
6. Din que Nova York é a cidade que nunca <e-answer>dorme</e-answer> (durmir).
7. Moitas persoas <e-answer>engolen</e-answer> (engulir) a comida sen mastigar.
8. El <e-answer>sobe</e-answer> (subir) sempre polas escaleiras porque vive no primeiro andar.
9. <e-answer>Cómpre</e-answer> (cumprir) facérmolo traballo hoxe.
10. Podo gritar o que quixer, que ninguén <e-answer>acode</e-answer> (acudir).

<e-validate>Verifica as respostas</e-validate>