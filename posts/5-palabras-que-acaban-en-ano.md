---
title: '5 palabras que acaban en -ano '
summary: 'Se as usarmos, non estamos errados'
tags:
  - a_estrutura_da_palabra
draft: false
show_toc: false
---
![Image](/img/marciano.jpg)

Ningunha destas 5 palabras acaba en *-án,* a terminación correcta é *-ano:* 

1. **Marciano**
2. **Humano**
3. **Urbano**
4. **Veterano**
5. **Vexetariano** (e tamén **vegano**)


## Cal é a orixe desta confusión?

Como algunhas palabras do español que acaban en *-ano,* teñen a terminación *-án* en galego (*cidadán, artesán, irmán, ancián, cirurxián, aldeán, cristián...*) moitas persoas pensan que acontece igual con *marciano, humano, urbano, veterano* e *vexetariano.*

Non acontece! A terminación correcta tanto en galego como en portugués é *-ano*, e hai máis palabras que acaban así. O xentilicio dos nacidos nos seguintes lugares tamén acaba en *-ano*.

Agora que o sabes, escribe correctamente o seu nome: 

1. Asturias: <e-answer readonly>asturiano</e-answer>
2. Valencia: <e-answer>valenciano</e-answer>
3. Murcia: <e-answer>murciano</e-answer>
4. Guipúscoa: <e-answer>guipuscoano</e-answer>
5. Mozambique: <e-answer>mozambicano</e-answer>
6. Angola: <e-answer>angolano</e-answer>
7. Cabo Verde: <e-answer>caboverdiano</e-answer>
8. América: <e-answer>americano</e-answer>
9. Italia: <e-answer>italiano</e-answer>
10. Sicilia: <e-answer>siciliano</e-answer>
11. México: <e-answer>mexicano</e-answer>
12. Australia: <e-answer>australiano</e-answer>
14. Irán: <e-answer>iraniano</e-answer>
15. Kenya: <e-answer>kenyano</e-answer>

<e-validate>Verifica as respostas</e-validate>
