---
title: A sílaba
summary: ""
tags:
  - post
  - semana-9
eleventyExcludeFromCollections: false
---
Denominamos sílaba a cada golpe de voz con que pronunciamos unha palabra.

Ex.: a - nel, mó - bil, lim - pe - za

## Sílabas tónicas e átonas

Non todas as sílabas das palabras se pronuncian coa mesma intensidade. A sílaba tónica dunha palabra é a que se pronuncia con maior intensidade; as demais son sílabas átonas.

Ex. pataca: pa (sílaba átona) - ta (sílaba tónica) - ca (sílaba átona)

As palabras dunha única sílaba poden ser tónicas ou átonas.

Ex. nós (sílaba tónica) vs. nos (sílaba átona): A **nós** non **nos** dixo nada

## Tipos de palabras segundo a posición da sílaba tónica

Atendendo á situación da sílaba tónica na palabra, podemos distinguir  palabras agudas, graves e esdrúxulas.

\- As palabras agudas teñen tónica a última sílaba: portu**gués**, xor**nal**, a**mar**

\- As palabras graves teñen tónica a penúltima sílaba: **bar**co, es**tre**la, **fá**cil

\- As palabras esdrúxulas teñen tónica a antepenúltima sílaba: **lám**pada, te**lé**fono, **mé**dico

- - -

## Exercicio 1

Separa en sílabas estas palabras e sitúaas nos lugares que lles correspondan. Coida que nos cadros brancos coincidan sílabas átonas e nos amarelos as sílabas tónicas:

<e-layout>
<e-tag color=1>móbil</e-tag> 
<e-tag color=1>dificultade</e-tag> 
<e-tag color=1>espello</e-tag> 
<e-tag color=1>xampú</e-tag> 
<e-tag color=1>lóstrego</e-tag> 
<e-tag color=1>bicicleta</e-tag> 
<e-tag color=1>aprendiz</e-tag>
</e-layout>

<e-answer size=3>es</e-answer><e-answer size=3 highlight>pe</e-answer><e-answer size=3>llo</e-answer>

<e-answer size=3 highlight>mó</e-answer><e-answer size=3>bil</e-answer>

<e-answer size=3>a</e-answer><e-answer size=3>pren</e-answer><e-answer size=3 highlight>diz</e-answer>

<e-answer size=3>xam</e-answer><e-answer size=3 highlight>pú</e-answer>

<e-answer size=3 highlight>lós</e-answer><e-answer size=3>tre</e-answer><e-answer size=3>go</e-answer>

<e-answer size=3>bi</e-answer><e-answer size=3>ci</e-answer><e-answer size=3 highlight>cle</e-answer><e-answer size=3>ta</e-answer>

<e-answer size=3>di</e-answer><e-answer size=3>fi</e-answer><e-answer size=3>cul</e-answer><e-answer size=3 highlight>ta</e-answer><e-answer size=3>de</e-answer>

<e-validate>Corrixe as respostas</e-validate>

## Exercicio 2

Indica se as seguintes palabras son agudas, graves ou esdrúxulas:

1. árbore: <e-answer> esdrúxula </e-answer> 
2. caracol: <e-answer> aguda </e-answer> 
3. garavanzo: <e-answer> grave </e-answer> 
4. mísil: <e-answer> grave </e-answer> 
5. frigorífico: <e-answer> esdrúxula </e-answer>
6. aquí: <e-answer> aguda </e-answer>
7. festival: <e-answer> aguda </e-answer>
8. apóstolo: <e-answer> esdrúxula </e-answer> 
9. iogur: <e-answer> aguda </e-answer> 
10. carácter: <e-answer> grave </e-answer> 

<e-validate>Corrixe as respostas</e-validate>

## Exercicio 3

Separa en sílabas e indica cal é sílaba tónica nas seguintes palabras. Para iso, consulta como se pronuncia cada unha delas clicando nesta ligazón ao [Dicionario de pronuncia da lingua galega](https://ilg.usc.es/pronuncia/):

Ex.: acne: **ac** - ne 

1. heroe:
2. paxaro:
3. atmosfera:
4. parasito:
5. elite:
6. medula:
7. chofer:

<details> <summary>Ver as solucións</summary>

1. heroe: he - **ro** - e
2. paxaro: pa - **xa** - ro
3. atmosfera: at - mos - **fe** - ra
4. parasito: pa - ra - **si** - to
5. elite: e - **li** - te
6. medula: me - **du** - la
7. chofer: cho - **fer**

</details>