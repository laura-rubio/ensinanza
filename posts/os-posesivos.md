---
title: Os posesivos
tags:
  - o_posesivo
draft: false
---
# Ben falado! Os posesivos meu, teu, seu

<iframe width="560" height="315" src="https://www.youtube.com/embed/rlQehjqLiG4" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

# Ben falado! De meu, de teu, de seu

<iframe width="560" height="315" src="https://www.youtube.com/embed/1nM7Gh5AcRw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

## Significados: de meu, de teu, de seu

1. Indicar que teño a propiedade exclusiva de algo. Úsase con bens materiais que podes comprar, vender, ter, perder ou transmitir a outros:

* *Tendes un apartamento de voso?*
* *Ese libro é de teu ou emprestároncho.*
* *Aínda que nacín nela, a miña casa non é de meu.*
* *Non ten casa de seu, por iso aínda vive cos pais.*
* *Como non ten coche de seu, vai cun compañeiro ao traballo.*
* *Non teñen terras de seu, traballan as dos outros.*

As expresións *de meu, de teu, de seu, de noso, de voso* e *de seu* empréganse para expresar pertenza exclusiva:

* *Tantos anos de traballo e non tendes nada de voso.*

2. Indicar que alguén posúe algo en por si, por propia natureza, como característica ou propiedade da súa maneira de ser.

* *Como é lista de seu, entende todo á primeira.*
* *Podes pedirlle axuda cando precises, Ana é boa de seu.*
* *O coala é preguizoso de seu.*

Estas formas poden indicar que unha característica é propia da natureza dunha persoa.

* *Seguro que non espera nada a cambio. É que é boíño de seu.*

3. Indicar que algo sucede por si mesmo, sen participación externa:

* *O cadro caeu de seu, non lle tocou ninguén.*
* *É tan forte que curou de seu, sen tomar medicación ningunha.*
* *Non apaguei a TV, parou de seu. Debeu marchar a corrente.*

4. Indicar relación de parentesco (No norte de Galicia e mais no leste, entre Lugo e Asturias, e sobre todo entre Lugo e León)

* *Unha tía de noso.*
* *Un fillo de meu.*

# Ben falado! Cadanseu, cadansúa, cadanseus, cadansúas

(04:16 min)

<iframe width="560" height="315" src="https://www.youtube.com/embed/kMvAUOO0q8c" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>